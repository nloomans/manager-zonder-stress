# Winnaars van de Manager zonder stress!
Na samenspraak met Tony Crabbe en Lizette Thooft hebben we twee winnaars uitgekozen als ‘Manager zonder stress 2016’ Het zijn een man en een vrouw:

- **Salem Samhoud**: Oprichter van &samhoud
- **Mischa Peters**: Hoofd Research Support Office van de Universiteit Utrecht, Faculteit REBO

<div class="img-group">
  <a href="/assets/Salem Samhoud-web.jpg"><img src="/assets/Salem Samhoud.JPG" alt="Salem Samhoud"></a>
  <a href="/assets/Mischa Peters-web.jpg"><img src="/assets/Mischa Peters.JPG" alt="Mischa Peters"></a>
</div>

Salem Samhoud waakt over de rust in zijn bedrijf. Medewerkers kregen bijvoorbeeld een bonus als zij de zakelijke telefoon tijdens hun vakanties niet gebruiken. Hij geeft zijn medewerkers vol vertrouwen en controleert ze niet. Zij kunnen zich zo volledig ontplooien, wat bijdraagt aan hun eigen welbevinden. Salem was blij met de zandloper want tijd is kostbaar. ‘Alles is er in overvloed’ zegt hij, ‘behalve de tijd’!

Mischa Peters waakt eveneens over de rust van haar medewerkers. Zij stimuleert het dat de wetenschappers hun eigen balans bewaken. Zij is oprecht geïnteresseerd in het wel en wee van haar medewerkers. Zij werd maar liefst genomineerd door zeven medewerkers die alle weer andere aspecten waardeerden in haar functioneren. 

We hebben Salem Samhoud en Mischa Peters uitgenodigd elk vijf tips te geven om de rust te behouden en tegelijk effectief te zijn. Binnenkort zullen wij hun reacties publiceren. Ook zullen wij podcasts afnemen met de vijf genomineerden op de shortlist over hun werkwijze en deze verspreiden in de social media.

Vanaf nu mogen voor deze vijf personen nieuwe beschrijvingen toegevoegd worden door collega’s of medewerkers die ook nauw samenwerk(t)en met de genomineerde.
Met deze nieuwe getuigenissen zal de jury opnieuw beoordelen wie de titel dit jaar het meest verdient.
Hiervoor heeft men tijd tot en met donderdag as. 24 november. De winnaar wordt op woensdag 30 november bekend gemaakt en vereert met een bezoek op zijn werkplek, alwaar de prijs overhandigd zal worden.
Verder willen wij alle vijf personen van de shortlist uitnodigen voor een podcast (een interview) waarin wij de genomineerde zullen vragen naar hun manier van werken en zich organiseren. Deze podcast zullen wij verspreiden via onze mediakanalen, zodat mogelijk veel mensen hiervan kunnen profiteren.

# Manager zonder stress herkennen

- straalt rust uit
- neemt de tijd voor de mensen in zijn omgeving
- heeft voldoening in zijn werk
- heeft creatieve oplossingen
- heeft humor
- weet dat effectiviteit samenhangt met rustmomenten
- is succesvol in wat hij of zij doet
- wordt gewaardeerd door zijn of haar omgeving
- leeft niet naar de waan van de dag maar houdt de regie in eigen hand
- weet de planning op een dusdanige manier te organiseren dat er geen stress ontstaat
- kan delegeren en houdt daarbij ook rekening met de werkdruk van de mensen in zijn omgeving
- het aantal projecten dat aangegaan wordt komt overeen met de hoeveelheid werk die het team aankan
