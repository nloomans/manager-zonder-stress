---
name: "Marcel van Balgooi"
layout: "manager"
permalink: "/genomineerden/marcel-van-balgooi"
image: "marcel_van_balgooi.png"
by: "Tanja Bijleveld"
---
## Leerkracht i.o. bij de Annie M.G. Schmidtschool en politieagent
Marcel werkt sinds begin 2015 2 dagen per week met veel plezier als leerkracht in opleiding op de Annie M.G. Schmidtschool, een school voor speciaal basisonderwijs in Hilversum. Hij vindt het werk geweldig. Daarnaast werkt Marcel 2 dagen per week bij de politie als Senior GGP (brigadier gebiedsgebonden politiewerk). Sinds 1990 werkte Marcel bij de politie op straat, bij de recherche, bij de ME, als jeugdagent en als wijkagent. Uiteindelijk maakt Marcel de overstap naar volledig werken in het onderwijs. 

Marcel past zijn ervaring als politieman toe op het omgaan met de, ‘niet-gemiddelde’, kinderen op deze school. Hij handhaaft duidelijke regels. Die duidelijkheid is de basis van zijn stressbestendigheid. Hij spreekt de kinderen aan wanneer zij zich grensoverschrijdend gedragen. Niet op wie ze zijn. Zo beschadigt hij hun zelfvertrouwen niet en laat hij de kinderen weten dat ze oké zijn, dat hij hen aanvaardt. Dat geeft de kinderen een gevoel van veiligheid. Marcel stimuleert dus het goede in de mens, het minder goede benadrukt hij niet. Wanneer je Marcel ziet komt hij ontspannen, vrolijk, speels, enthousiast en positief over. En hij heeft boven alles humor. Hij maakt er naar de kinderen toe geen geheim van dat hij zelf (ook) ADHD heeft. Zo voelen zij zich niet alleen met hun eigen ‘beperking’, het wordt allemaal open besproken in de klas. 

Marcel zegt zelf: ‘Ik ervaar weinig stress want dingen komen zoals ze komen en daar moet je naar handelen. Door goede buikademhaling blijft je brein rustig. Met humor kun je gestreste situaties leuker en minder spannend maken zodat de stress verdwijnt. Positief denken. Creatieve oplossingen zijn gaaf. Doemdenken is verboden. Denk anders dan de meute en wees origineel. Ieder mens is uniek en daarom zijn van te voren bedachte voorschriften niet passend. Dus positieve creativiteit is vereist’.
