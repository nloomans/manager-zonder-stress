---
name: "Ben Semmekrot"
layout: "manager"
permalink: "/genomineerden/ben-semmekrot"
image: "csm_Ben-Semmekrot_-kinderarts_515d65f288.jpg"
by: "Marjolijn Quaak"
gold: "yes"
---
## Kinderarts - opleider aan het Canisius-Wilhelmina Ziekenhuis
Alleen al door naar hem te kijken word je al rustig. Ben is een hele lieve en ervaren kinderarts die tijd neemt voor elke patient. Daarnaast is hij opleider en neemt hij tijd voor elke arts-assistent. Dit kan hij dan ook nog weer combineren; uitgebreid met de arts-assistent een patient beoordelen zodat de assistent leert, de patient gezien en gehoord wordt. Daarnaast is Ben ook degene die zegt dat de vrijdagmiddag lunch heilig moet zijn; dat je dag echt effectiever wordt als je er even tussenuit gaat met z'n allen. Iets wat er vaak bij in schiet in het ziekenhuiswerk, maar zeker nodig is. Hij signaleert tekenen van burn-out en maakt die bespreekbaar. Hij is in vergaderingen benaderbaar, luistert naar collega's. Komt op voor degene die dat nodig heeft. Ben is voor mij het beste voorbeeld van een zorgmanager zonder stress, die ook bij anderen rust kan brengen.

<hr>

Ben Semmekrot kent geen haast, in al die tijd dat ik hem ken heb ik hem nooit zien haasten of rennen. Hij zorgt ervoor dat wij als assistenten ook de rust nemen op een drukke werkdag. Hij neemt altijd de tijd om tussendoor dingen uit te leggen aan de assistenten de coassistenten maar ook zijn patiënten. Hij zorgt ervoor dat patiënten altijd voldoende tijd hebben om vragen te stellen en ook al is het erg druk straalt hij toch rust uit. Ben Semmekrot de bron van rust die zich niet gek laat maken en door zijn planning altijd tijd weet te vinden voor onderwijsmomenten.

_Genomineerd door Nicole Pollmann_
