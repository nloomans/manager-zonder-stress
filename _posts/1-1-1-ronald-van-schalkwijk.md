---
name: "Ronald van Schalkwijk"
layout: "manager"
permalink: "/genomineerden/ronald-van-schalkwijk"
image: "ronald_van_schalkwijk.jpg"
---
## Onderwijsmanager bij het Beauty College Utrecht
Ronald werkt als onderwijsmanager op de afdeling schoonheidsverzorging van het Beauty College in Utrecht, een afdeling met een heleboel vrouwen (zowel de collega's als de studenten). Ronald werkt vanuit rust en vertrouwen, en dit vertrouwen geeft hij ook aan de collega's en studenten. Ik heb maar kort met Ronald gewerkt omdat ik als deeltijd vervanger in dienst was bij het Beauty College, en ik heb in die periode prettige ervaringen met Ronald; hij is duidelijk, eerlijk, positief en gericht op harmonie.

In mijn tweede week ging er iets mis in één van de groepen, waarop we met de drie partijen in gesprek gingen: de studenten, Ronald en ik. De zaken die er speelden werden in de openheid gebracht en Ronald reageerde hier zonder oordeel op. Doordat alles gezegd mocht worden, werd gauw duidelijk wat we wel en niet konden veranderen. Hierdoor konden we goed verder en was voor iedereen duidelijk wat hij kon verwachten. Het was een prettige ervaring!

Ik heb Ronald leren kennen als een prettig en rustig mens met hart voor zijn personeel en de studenten. Ik vind dat hij wel een keer in het zonnetje gezet mag worden!

_Genomineerd door Sandra Weijman_

<hr>

hij is de BESTE.
Een goede manager, die staat voor zijn team!

_Genomineerd door Janny Brem_

<hr>

hij is de BESTE.
Het is een rustige relaxte man


_Genomineerd door Marjan Rooimans_

<hr>

Ronald is het mooiste voorbeeld van hoe een manager zou moeten werken. Hij straat rust en professionaliteit uit. Hij heeft altijd tijd en aandacht voor medewerkers en leerlingen, neemt ieder gesprek serieus en probeert altijd vanuit de professionaliteit naar oplossingen te zoeken. Is zeer betrokken, maar laat zich niet leiden door emoties. Hij werkt vanuit zijn deskundigheid en vanuit respect naar de collega's. Kortom een manager die iedereen wenst.

_Genomineerd door Annemieke Pieneman_
