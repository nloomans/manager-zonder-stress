---
name: "Mischa Peters"
layout: "manager"
permalink: "/genomineerden/mischa-peters"
image: "mischa-peters.jpg"
gold: "yes"
---
## Hoofd Research Support Office van de Universiteit Utrecht, Faculteit REBO
Het werk bij een Research Support Office is zeer stressgevoelig. De Europese deadlines waar we aan werken zijn heel hard en het geld en de carriereimpact voor de wetenschappers heel groot. Zeer stressgevoelig dus. Onze leidinggevende - Mischa Peters - heeft een goed opgeleid, ambitieus en jong team onder zich. Zij geeft een geweldig voorbeeld door de manier waarop zij haar werk en privé in balans houdt. Natuurlijk is het vaak druk en zijn de belangen (zeer) groot, maar Mischa weet altijd in de gaten te houden wat belangrijk is. Dit doet ze ook voor haar team. Als iemand nog wat later op kantoor is of thuis aan het werk, 's avonds of in het weekend, dan worden kritische vragen gesteld. Is het echt nodig dit nu te doen? Is het zo belangrijk? Wat gebeurt er als je wacht tot morgen/maandag? Op doe manier geeft ze niet alleen het goede voorbeeld maar traint ze ook de volgende generatie leidinggevenden in het belang hiervan en het kritisch kijken naar de zin en onzin van stress en overwerk en het belang van een goede werk-privé balans. Ik ben altijd heel trots op haar als ze weer eens een collega naar huis stuurt die veel uren heeft gemaakt omdat het tot morgen kan wachten. Met daarbij de opdracht in het weekend iets leuks te gaan doen en geen mail te bekijken. Zij zorgt op deze manier voor een heel stabiel (jong!) team dat goed presteert en zeer goede evaluaties krijgt vanuit de klanten in de organisatie. En dat in wat naar mijn mening de afdeling is binnen de universiteit met de grootste deadline druk en met vaak zeer veeleisende klanten. Zij is werkelijk een groot voorbeeld en vormer.

_Genomineerd door Ismaela Nieuwenhuijs_

<hr>

Mischa is altijd vrolijk en enthousiast en straat van nature rust uit. Ook als de druk hoog is en dingen dreigen mis te gaan, dan blijft ze rustig, enthousiast en vrolijk. Ons werk brengt veel deadlines met zich mee en het niet tijdig indienen van een subsidievoorstel heeft zowel voor de onderzoeker als voor de organisatie zeer nadelige gevolgen. Mischa houdt goed in de gaten of iedereen in het team het allemaal wel redt en vraagt dit ook regelmatig en herverdeelt taken waar dit nodig is. Dit bevordert de teamgeest en zorgt voor een goede werkverdeling. Ook het vertrouwen dat Mischa in ons als team heeft op mij een positief effect. Ze geeft ook altijd positieve feedback. Ik vind dat Mischa over een natuurlijk leiderschapschap beschikt en rust uitstraalt. Zo eten we regelmatig onze lunch achter de pc maar Mischa sleept ons er dan achter vandaan en dan lunchen we samen in de pantry. Dit is ook eigenlijk wel goed om even van je werkplek te zijn, over andere dingen te praten en daarna weer vol energie verder te werken. Ze betrekt ook altijd het hele team bij het selecteren van een nieuwe collega, op die manier blijft, naar mijn mening, het team ook een team. Leuk is het hier ook om te vermelden dat een externe visitatiecommissie die onlangs de onderzoeksevaluatie van het Departement Rechtsgeleerdheid heeft gedaan in haar voorlopige rapport onze afdeling uitdrukkelijk heeft genoemd en geroemd. Dit is absoluut een verdienste van Mischa's uitstekende manier van leidinggeven! Ze stelt het team in staat het beste in onszelf naar boven te halen.

_Genomineerd door Saskia Bal_

<hr>

Ik heb als faculteitsdirecteur jarenlang (tot en met februari 2016) met Mischa te maken gehad en dat was voor mij een waar genoegen. Zij straalt altijd rust en overzicht uit. Ze heeft gezag zonder 'bazig te zijn', en dat zie je ook in haar houding. Ze heeft opvallende en passende accesoires: een niet te grote wel zeer kleurrijke tas (modieus ook) , en een kleine tablet . Daarmee heeft ze onopvallend de lijntjes in de hand, stuurt ze iedereen aan, heeft planningen in de gaten en zorgt dat klussen niet door elkaar lopen. Voor elk overleg kijkt ze dan even in die tas, zodat er ter plekke ruimte is voor een gesprek. Eenmaal aan tafel geeft ze dan met een glimlach, een korte versie van de hoofdlijnen van plannen aan, opties voor oplossingen en doet dat binnen de tijd zonder dat ze op het horloge kijkt. En dan is er ook altijd nog tijd voor een persoonlijke noot en een korte update over haar team. en, ook belangrijk, bij elke festiviteit van de organisatie of haar team is ze aanwezig. daar maakt ze tijd voor en geeft daarmee het signaal af dat het belangrijk is ook met elkaar deze momenten te vieren en tijd te nemen om elkaar beter te leren kennen.

_Genomineerd door Eline den Boer_

<hr>

Ik kijk met plezier terug op 6 maanden waarin ik met Mischa heb mogen samenwerken. Prettig in de omgang, altijd met een grote dossierkennis en met een rust die ervoor zorgt dat zaken voor elkaar komen. Ook als het spannendn wordt is zij in staat om met een goed gevoel voor verhoudingen en een vleugje humor de boel weer vlot te trekken. Een fijne collega en een warme persoonlijkheid!

_Genomineerd door Maaike Beckers_

<hr>

I am very happy to be in Mischa’s team and I have learnt a lot from her in past two years. For me, coming from a different country and a different working culture, Mischa’s attitude was a real eye opener. Even in the busiest, most stressful times, she stays calm, proceeds in a super-organized way and she always gets things done. And even in these busy periods, she always finds time for her team and colleagues to discuss and think along when they need her advice. What one calls unsolvable problem, Mischa sees as an interesting challenge and she has a great gift to zoom out to see the bigger picture and always comes up with a creative solution. Mischa also never forgets to ask you how are you doing and what fun plans you have for weekend and gives you always her full attention. It is simply a big pleasure to work with her.

_Genomineerd door Martina Chylkova_

